## 1.gün
 
  Stajımın ilk günü ne yapmam gerektiği  hakkında plan yapıldı ve başlangıç olarak yapmam gerekenler aşağıdadır:
  
+ Source control system nedir?
+ Faydaları nelerdir?
+ Github hesabı açılması 
+ Makineye git client kurulması
+ Github tarafından örnek repository açılması
+ Örnek repository altında README.md dosyasının oluşturulması ve markdown kullanımıyla içine bilgilerin eklenmesi

   Daha önce bilgim olmadığı için araştırmaya başladım.
   
   #####Source kontrol sistem
    Yazılım geliştirirken takım olarak çalışılabilmesini sağlayan sistemdir.Aynı anda,aynı proje üzerinde birçok kişinin çalışmasını mümkün kılan sistemdir.Uygulamamızın kaynak kodunun yönetimini sağlayan uygulamalardır.Yazdığımız kodların güvenilir bir şekilde saklanması,versiyonların takip edilmesi,kodun gelişimine katkıda bulunanların ve kodun kontrol altında tutulması gibi ihtiyaçları gidermek için ortaya çıkmıştır.Kodumuzu takımlar halinde geliştiriyorsak,kod paylaşımını kolaylıkla yapabilir,revizyonları kontrol edebiliriz.Kodun geçmiş sürümleri de saklandığı için kodumuzun istediğimiz bir sürümüne geri dönebiliriz.
   
   ######Faydaları
 - Birden fazla kişi aynı proje hatta aynı kod üzerinde çalışabilir ve bu değişikler tek bir kod dosyasına entegre edilebilir.
 - Kodlar üzerindeki değişiklikleri geri almak istersek değişiklik yapılmadan önceki eski versiyonu bizim için saklar.
 - Yazılan kodlar kontrol sistemi sunucusuna gönderilip ,daha sonra istenen kısımlar indirilip üzerinde değişiklik yapılabilir.
 - Farklı gereksinimler için farklı dallar oluşturup aynı anda birden fazla geliştirme yapabilir ve bu geliştirmeleri sonradan tek bir projede toplayabiliriz.
 - Herhangi bir dosyanın eski sürümünü indirebilir,yeni sürümü ile arasındaki farkları görebiliriz.
 
